PROOEMIUM. 5

vel ab antiquis Romanis , vel ab Augusto , Tiberio Ger-
manicoque gestis. His Ovidius praeter necessitatem side-
rum multorum originem addidit. Insigne igitur hoc opus
et uberrimum dixeris a rerum ad cognoscendum minime
illiberalium copia. In istis autem omnibus non licebat poe-
tae, quae vellet, fingere, sed ea lege tenebatur, ut quae
notata essent ab aliis , aut tradita, ea fideliter repeteret;
et, si traditiones sententiaeque inter se dissiderent, aut
eam excerperet ‚ quae ipsi videretur proxime ad verum ac-
cedere , aut plures lectori dijudicandas proponeret. Atque
hunc cursum per totum carmen tenuit. Ortum et occasum
siderum notasse videtur e Kalendario quodam . adhibito
etiam Astronomi cujusdam Graeci libro: originem siderum
hausit ex mythologis , quos in Metamorphosesin secutus
erat ; reliqua petiit non ex Annalibus tan tum , quanquam
eos solos bis nominat, sed e plurimis illis monumentis
librisque, quibus res Romanorum enarratae atque illus-
tratae erant. Multi enim, in quibus Varro prae caeteris me-
morabilis, in rituum Romanorum origines diligenter in-
quisiverant; unde et serius Plutarchus Quoesttbnes suas
Romanas, aut Κεφαλαὶων καταγραφήν excerpsit, -quibus ct
ipsis in Romuli Vita nomen Αἰτὶων Ῥωμαϊκῶν tribuit. Quin
Butas quidam carmine elegiaco et ipse hoc argumentum
tractavit , cecinitque Αἱτὶας μυθώδεις περὶτῶν Ῥωμαϊκῶν, e
quibus Plutarchus, in Rom. 20 , distichon laudat. Sed
non constat , quo tempore Butas ille vixerit.

Rerum porro istarum acervum ita tractavit Ovidius , ut
insignem illam ingenii vim , egregium illud ingenii flumen,
quod per totum Metamorphoseon opus spectandum et ad-
mirandum proposuit, plurimis locis desideres. Mirificus

